Bedankt voor uw e-mail. Ik stuur u de antwoorden op uw vragen.

Actief of passief
Het Achmea wereldwijd aandelen fonds A belegt in het Achmea IM Global Enhanced Equity Fund Eur H (tot 2 januari jl. heette dit fonds Beleggingspool Achmea Aandelen Wereldwijd). Voor deze wereldwijd aandelen beleggingen hanteren wij een kwantitatieve beleggingsstrategie volgens een enhanced indexing beleid. Hiermee beogen we een licht hoger rendement te realiseren dan de benchmark, de MSCI World index, gebruikmakend van zeer geringe tracking error ruimte. Een dergelijke benadering ligt dichter bij passief dan bij actief. Deze informatie is opgenomen in paragraaf 3.1 van het prospectus van Achmea paraplu fonds A. 

Uitsluitingen
De tweede vraag is niet geheel duidelijk. We zijn er vanuit gegaan dat u vraagt naar de active share van onze wereldwijd aandelen beleggingen. Deze bedraagt 28%.

De lijst met uitsluitingen wordt actueel gehouden en kunt u vinden via de website van de beheerder, Achmea Investment Management:
https://www.achmeainvestmentmanagement.nl/particulier/mvbEr staan 187 bedrijven op de Achmea IM uitsluitingslijst. Hiervan zijn 95 bedrijven genoteerd aan een beurs van een land dat deel uitmaakt van de benchmark, de MSCI World index. Van de 95 bedrijven maken 54 bedrijven onderdeel uit van de benchmark, waardoor het beleggingsuniversum effectief wordt verkleind van 1641 bedrijven naar 1587 bedrijven.

Kosten
De (niet officiële) aantoonbare kosten binnen van de wereldwijd aandelen beleggingen van het Achmea IM Global Enhanced Equity Fund Eur H bedragen over 2019 circa EUR 725k (relatief circa 2,6 basispunten). Dit bedraagt de som van de betaalde broker fee (voor het uitvoeren van de transactie), de financial transaction taxes & stamp duties en de settlement kosten per uitgevoerde transactie.

De (niet officiële) absolute kosten voor de valuta hedge over 2019 bedragen circa EUR 150k (relatief circa 0,5 basispunt). Dit bedraagt de som van de spread tussen de uitgevoerde prijs voor valuta transacties, ten behoeve van de valuta hedge, versus de “mid price”. Deze zijn verwerkt in de performance van het fonds.

Andere fondsen (Emerging Markets en een Small caps fonds)
Er zijn geen plannen om deze als losse fondsen aan Fondsbeleggen toe te voegen.